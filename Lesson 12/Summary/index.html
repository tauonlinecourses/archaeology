<!DOCTYPE html>
<html>

<head>
    <title>רומיאו ויוליה כקדושים</title>
    <link rel="icon" type="image/x-icon" href="../GeneralImg/FaceRealIcon.png">
    <meta name="viewport" content="width=device-width, initial-scale=1, maximum-scale=1.4">
    <link rel="stylesheet" type="text/css" href="../Style/styles.css" />
    <script defer src="../Code/code.js"></script>
    <style id="animationStyle">
    </style>
</head>

<body onload="start()">
    <style>
        #MainTitle{
            line-height: 1.6em;
    text-align: center;
    display: grid;
    height: 50%;
    align-items: center;
    justify-content: center;
    margin: auto;
        }
        #MainTitle img{
            height: 15em;
        }
        #MainTitle span:nth-child(1), #MainTitle span:nth-child(3){
            font-size: 1.5em;
        }
        #MainTitle span:nth-child(2){
            font-weight: 400;
        }

        .CenterInnerP P {
            margin: 1em auto 0px auto;
            text-align: justify;
        }

        .centerX {
            left: 50%;
            transform: translate(-50%, 0px);
        }

        .quoteWithStyle q::after {
            position: absolute;
            top: auto;
        }

        .flotText{
            position: absolute;
            display: block;
            filter: opacity(0.5);
        }

        @media only screen and (max-width: 720px) {
            #MainTitle {
                grid-template-columns: auto;
            }

            .centerX {
                left: auto;
                transform: translate(0px, 0px);
            }

            .flyBox {
                padding: 0.05em 1.2em !important;
            }

            .flotText{
               font-size: 0.8em;
            }
        }

        #MainTitle span {
            display: block;
        }
    </style>

    <section id="loadingScreen" class="screen"
        style="position: fixed; z-index: 1000000; background: var(--MainColor); height: 100vh; width: 100vw; display: flex; align-items: center; justify-content: center; flex-direction: column; gap: 30px; color: white;">
        <span class="loader"></span>
        <span>טוען אתר</span>
    </section>

    <section class="screen resateGridOnPhone  have-scroll-animation aniType-MoveTopToBottom "  style="min-height: 100vh;">
        <div class="blockSpacing" style="display: flex; flex-direction: column; justify-content: space-between;">
            <div id="MainTitle" class="BoxBottomBorder">
                <h1 style="margin: 1em 0.5em 0.3em 0px;">
                    <span>
                        רומיאו ויוליה
                    </span>
                    <span>
                        סיכום
                    </span>
                </h1>
            </div>

            <div class="CenterInnerP">
                <p>בשלושת השיעורים האחרונים העמקנו את קריאתנו ב"רומיאו ויוליה" כהמשך ישיר לדיון שלנו ב"<strong>חלום ליל קיץ</strong>".</p>
                <p>בסיכום של "חלום ליל קיץ", אמרנו שהמחזה "רומיאו ויוליה" מציג בפנינו את<strong> הצד הטרגי של אותו המטבע</strong> בכל הנוגע לסיפור על זוג אוהבים צעיר שמוצאים את עצמם במלכוד בלתי אפשרי בין אהבתם ותשוקתם ובין השיח החברתי שגוזר עליהם את מותם. כלומר, ראינו שבשני המחזות טמון באופן שווה הפוטנציאל לסוף קומי או לסוף טרגי <strong>ושיש אלמנט כמעט אקראי שמכתיב בשני המקרים את הסוף, לטוב או לרע.</strong></p>
                <p>אבל כמו שראינו, שייקספיר מפתח את דמותם של רומיאו ויוליה מולנו על הבמה באופן שמעלה שאלות מורכבות יותר על <strong>הקשר בין תשוקה, דמיון, ומשטור חברתי של רגשות במסגרת פטריארכלית.</strong></p>
                <p>בואו נסכם ונעבור שוב על המהלכים השונים של הדיון שלנו במחזה:</p>
               
            <img style="width: 2.5em; margin: 0px auto; display: block; margin-top: 5vh;"
                src="../GeneralImg/ArrowDown.png" alt="חץ שמצביע למטה- תגלול למטה" />
        </div>

    </section>

    <section class="screen backgroundImg " style="background-image:url('img/The Roll of Fate Walter Crane.jpg'); background-position-y: top; height: 230vh;">
        <div class="flyBox flexTop have-scroll-animation aniType-ScaleSmallToBig active-enter-animation" style="padding-left: 30px;; bottom: 10%; right: 10%; width: 50%; max-width: 35em; background-color: rgba(255, 255, 255, 0.9); z-index: 1;">
            <img src="img/RomanNumber1.svg" style="position: relative; top: 0.4em;">
            <div>
                <h3 class="h3NoStyle">שאלת הגורל</h3>
                <p>בדיונים שלנו במחזה, חזרנו מספר פעמים לשאלת המסגרת: <strong>"מה טרגי בטרגדיה של רומיאו ויוליה?"</strong>. בעוד שברור שסיפור כזה הוא טרגי, היכולת שלנו לנתח ולהבין מה בדיוק בסיפור הוא טרגי משפיעה באופן דרמטי על האופן שבו קראנו את המחזה.</p>
                <p>הפרולוג של המחזה מציג לנו את רומיאו ויוליה כשני בני נוער שגורלם נחצה בכוכבים, star-crossed, ומחזק את הרעיון שמדובר <strong>בגורל חיצוני אכזר</strong> שדן אותם גם להתאהב ואז גם למות בשם אותה אהבה.</p>
                <p>אבל אפשר להבין את ההתייחסות הזו לגורל גם באופן <strong>מטא-תיאטרלי</strong>: הסיפור של רומיאו ויוליה הוא סיפור מוכר שסופו ידוע מראש. הקהל שבא לצפות בהצגה יודע בדיוק איך הסיפור יסתיים, והידע הזה הוא דטרמיניסטי - לא משנה כמה פעמים נצפה בהצגה, היא תמיד תסתיים אותו דבר.</p>
                <p>מצד שני, ככל שאנחנו מקשיבים לדמויות על הבמה במהלך ההצגה, עולה תמונה אחרת של בני נוער שבכל שלב עומדים בפני בחירות אותן אפשר לכנות "הרות גורל". כלומר, בשום שלב שייקספיר לא מאפשר לרעיון הגורל במחזה לבטל את <strong>החשיבות האתית והמוסרית של חופש הבחירה והאחריות שכל אחד ואחת מאיתנו נושאים עבור המעשים והבחירות שלנו.</strong></p>
            </div>
        </div>
    </section>

    
    <section class="screen backgroundImg " style="background-image:url('img/Folger_242659_cropped.jpg'); background-position-y: top; height: 280vh;">
        <div class="flyBox flexTop have-scroll-animation aniType-MoveBottomToTop active-enter-animation" style="padding-left: 30px; bottom: 5%; left: 5%; width: 50%; max-width: 35em; background-color: rgba(255, 255, 255, 0.9); z-index: 1;">
            <img src="img/RomanNumber2.svg" style="position: relative; top: 0.4em;">
            <div>
                <h3 class="h3NoStyle">המתח בין פטריארכיה ותשוקה</h3>
                <p>המחזה נפתח בסימן תשוקתם הסוערת של בני נוער שנלחמים זה בזה בשם הכבוד של המשפחות היריבות. רק מהתמונה הזו אנחנו למדים על <strong>המתח הברור במחזה בין המסגרת הפטריארכלית של בתי האב המסוכסכים ועולמם של צעירים שחייהם נהרסים בשל אותה מסגרת חברתית נוקשה.</strong> האלימות הזו היא תולדה של תשוקות ויצרים הקשורים להתעוררות מינית ושל החשש של בני נוער צעירים מהלחצים הפטריארכליים שמופעלים עליהם להינשא ולמסד את מעמדם החברתי כאזרחים בקהילת עירם. ה<strong>פרולוג אמנם מבטיח טרגדיה, אבל נתוני הפתיחה של המחזה בנויים מחומרים קומיים מובהקים:</strong> בני נוער צעירים, מבולבלים וסוערים, שמתנהלים בעולם פטריארכלי נוקשה ומנסים למצוא מפלט לרגשותיהם. אבל במקרה הזה<strong> זהו רק פוטנציאל קומי שמתקיים ברקע של עולם המחזה כדי לחזק עבור קהל הצופים את התחושה הטרגית בסופו.</strong></p>
<p>בהמשך קראנו לעומק את נאומו של מרקוציו על הפיה מב ואת פרשנותו של רומיאו לחלום. <strong>הנאום של מרקוציו נוגע בלב העמוק של המחזה ובחרדות של בני הנוער השונים מהמיניות שמתרגשת עליהם והמשמעויות החברתיות הנגזרות מכך.</strong> הם כולם צריכים להתמודד, מצד אחד, עם יצרים של אהבה, משיכה ארוטית ותשוקה מינית סוערת, ומצד שני עם האיסור החברתי-דתי החמור בתקופה על יחסי מין מחוץ למוסד הנישואים &ndash; מעשה שנתפס כמרד ישיר בסדר הפטריארכלי. ראינו שהקושי הרב של נערים כמו מרקוציו וטיבלט הוא שעליהם למצוא דרך להמיר את אהבתם החברית לנערים אחרים בני גילם באהבה לאישה שמסמלת עבורם את המעבר לעולם חברתי אחר, וזהו לא דבר פשוט בכלל.</p>
            </div>
        </div>
    </section>

    <section class="screen backgroundImg " style="background-image:url('img/Folger_254316.jpg'); background-position-y: top; height: 230vh;">
        <div class="flyBox flexTop centerX have-scroll-animation aniType-Blur active-enter-animation" style="padding-left: 30px; bottom: 10%; left: 5%; width: 50%; max-width: 35em; background-color: rgba(255, 255, 255, 0.9); z-index: 1;">
            <img src="img/RomanNumber3.svg" style="position: relative; top: 0.4em;">
            <div>
                <h3 class="h3NoStyle">היכרות ראשונה עם רומיאו ויוליה</h3>
                <p><strong>וכך הכרנו לראשונה את רומיאו ואז את יוליה.</strong></p>
                <p>רומיאו מתגלה לנו לראשונה כנער חולמני שנתון ברגשות אהבה נכזבת לעלמה רוזלין שאינה רוצה בו ומלהג <strong>דברי אהבה חצרונית מוגזמים.</strong></p>
                <p>יוליה, לעומתו, מוצגת לנו במרחב המשפחתי שלה ביחד עם אמה והאמנת בעוד אביה מבשר לה שבכוונתו לחתן אותה לרוזן פאריס. עוד לפני שתפגוש את רומיאו אנחנו מגלים שמדובר בנערה חכמה מעבר לגילה שמבינה הרבה יותר ממה שהמבוגרים סביבה מנסים להסתיר או לטייח. ניתחנו את השיחה המוזרה בין יוליה ואמה על הרוזן פאריס וראינו <strong>שיוליה עונה בספקנות לשאלה האם היא מסוגלת לחבב גבר ממבט ראשון שטחי.</strong> היא מתנה את זה באופן אירוני ביכולת הממשית של המבט לחולל אהבה עמוקה. יוליה מחזירה אותנו בכך לדיון על אהבה ממבט ראשון ב"חלום ליל קיץ" ומזכירה לנו <strong>שתנאי הפתיחה שלה במחזה הם של נערה שמזוהה בעיני החברה מעל הכל כרכוש של אביה.</strong> הספקנות שלה בנוגע למבט תעמוד מיד למבחן כשתפגוש את רומיאו במסיבה.</p>
            </div>
        </div>
    </section>

    <section class="screen backgroundImg " style="background-image:url('img/Gaetano_Previati_-_Il_bacio.jpg'); background-position-y: top; height: 230vh;">
        <div class="flyBox flexTop have-scroll-animation aniType-MoveTopToBottom active-enter-animation" style="padding-left: 30px; bottom:10%; left: 10%; width: 80%; max-width: 1030px; background-color: rgba(255, 255, 255, 0.9); z-index: 1;">
            <img src="img/RomanNumber4.svg" style="position: relative; top: 0.4em;">
            <div>
                <h3 class="h3NoStyle">אהבה חצרונית מול אהבת אמת</h3>
                <p style="max-width: 900px;">הלב הרומנטי-ארוטי של המחזה עוסק באהבתם הסוערת של רומיאו ויוליה מהרגע שהם נפגשים במסיבה ועד שעליהם להיפרד בבוקר שלאחר ליל הכלולות החשאי שלהם.</p>
                <p style="max-width: 900px;">בעוד רומיאו ממשיך לגשת ליוליה כמאהב חצרוני בודד, יוליה מצידה מראה לו מן הרגע הראשון איך צריך ונכון לגשת לאישה אמיתית, בשר ודם. כמו שאמרנו בדיון שלנו על "חלום ליל קיץ", <strong>תחושות אהבה שמתקיימות במוחנו הן תמיד דמיוניות אבל במובן מהותי הן גם אמיתיות עבור האדם שחווה אותן. ובכל זאת, הדרך היחידה שרגשות אהבה דמיוניים יכולים לקבל ביטוי ממשי בעולם הוא רק דרך אינטראקציה עם האדם שהוא מושא אהבתנו. </strong></p>
                <p style="max-width: 900px;">בהקשר הזה ניתחנו מקרוב את הריקוד הראשון של רומיאו ויוליה ששוזרים ביניהם סונטה שנחתמת בנשיקה. כאן לא מדובר בנער שכותב סונטה על אהבה נכזבת לאישה דמיונית שאיננה מולו, אלא<strong> בזוג צעיר שרוקד בתוך מוסכמות האהבה החצרונית כדי לכפור בה לחלוטין.</strong> התמות האלה מתחדדות בהמשך בתמונת המרפסת המפורסמת שמעמידה מולנו אלגוריה לאהבה חצרונית קלאסית. במהלך התמונה <strong>יוליה מבינה שהיא ורומיאו מבקשים לממש משהו בלתי אפשרי בתקופה: נישואים של אהבה,</strong> והידיעה שמדובר בדבר בלתי אפשרי מעלה בה את התובנה שהכול פשוט זז מהר מידי. וכך, בעוד היא שמחה ברומיאו כאהובה, היא לא שמחה על הברית כפי שהיא מתהווה אותו לילה במחשכים. יוליה מבינה שהסיכוי שהסיפור הזה יגמר טוב לא גדול.</p>
            </div>
        </div>
    </section>
    
    <section class="screen backgroundImg " style="background-image:url('img/Juliet_John William Waterhouse.jpg'); background-position-y: top; height: 230vh;">
        <div class="flyBox flexTop have-scroll-animation aniType-MoveLeftToRight active-enter-animation" style="padding-left: 30px; bottom:5%; left: 5%; width: 50%; max-width: 35em; background-color: rgba(255, 255, 255, 0.9); z-index: 1;">
            <img src="img/RomanNumber5.svg" style="position: relative; top: 0.4em;">
            <div>
                <h3 class="h3NoStyle">התשוקה שדוהרת אל המוות</h3>
                <p>למחרת רומיאו ויוליה מתחתנים ומכאן והלאה העלילה מקבלת תפנית טרגית שמסתכמת במותם של מרקוציו וטיבלט ובגלותו של רומיאו מוורונה כרוצח.</p>
                <p>בהקשר הזה קראנו <strong>שני נאומים של יוליה,</strong> לפני ואחרי ליל הכלולות החשאי שלה עם רומיאו. לפני שיוליה אפילו שומעת על מותו של טיבלט ורוע הגזרה על גלותו של רומיאו, היא מגלמת בדמיונה את האיסור החברתי שנכפה עליהם וממש חיה אותו באופן שבו היא חושבת על עצמה. ככל שיוליה מעמיקה במחשבות על רגע של אושר רגעי בזרועותיו של רומיאו כך <strong>המחשבות על המוות והנצח משתלטות עליה. </strong></p>
                <p>וכך, ראינו שיש מכשול עמוק באופן שבו רומיאו וגם יוליה מדמיינים את עצמם ואת הקשר המתהווה שלהם. ולכן, כשאנחנו שואלים מה טרגי במחזה, אנחנו צריכים קודם כל להקשיב לזוג הצעיר עצמו. <strong>אם צילו הארוך של המוות מחלחל כל כך עמוק לעולם הדמיון של יוליה כך שגם היא לבסוף לכודה במלכודת החצרונית של אידאליזציה ממיתה, איזה סיכוי ממשי יש לאהבה שלהם? כאן זה כבר לא קשור רק לאיסור המשפחתי והחברתי אלא לאופיים של רומיאו ויוליה עצמם שפשוט ממהרים יותר מדי ולא עוצרים לחשוב.</strong></p>
            </div>
        </div>
    </section>
    
        
    <section class="screen backgroundImg " style="background-image:url('img/Folger_249521_cropped.jpg'); background-position-y: top; height: 230vh;">
        <div class="flyBox flexTop have-scroll-animation aniType-MoveRightToLeft active-enter-animation" style="padding-left: 30px; bottom:5%; right: 5%; width: 50%; max-width: 35em; background-color: rgba(255, 255, 255, 0.9); z-index: 1;">
            <img src="img/RomanNumber6.svg" style="position: relative; top: 0.4em;">
            <div>
                <h3 class="h3NoStyle">האוהבים הקדושים - וחזרה לשאלת הגורל</h3>
                <p>ואכן, כמו שלבסוף ראינו, <strong>שפתם של רומיאו ויוליה שזורה מההתחלה בדימויים של קדושה ומוות ובשום שלב לא נראה שהם מסוגלים לעצור ולדמיין איך חייהם יראו ביחד.</strong> הם שבויים לחלוטין בארוטיקה של המוות והלך המחשבה הזה הוא גם זה שמוביל אותם לבסוף להתאבד באופן שמקדש אותם לעד בדמיוננו הקולקטיבי כמעין<strong> קדושים מעונים של אהבה נכזבת צעירה.</strong> רומיאו ברגעיו האחרונים מצהיר שהוא נשוי למוות ומממש את הדימוי המחריד הזה באקט של הרס עצמי שיוליה מיד תשחזר בעצמה.</p>
                <p><strong>האם יש פה גזירת שמים?</strong> לא בטוח. אין פה גזירת שמיים אם מחליטים להעמיד את חופש הבחירה שלנו כבני אדם מוסריים בלב המכשלה הטרגית של המחזה. <strong>כן, רומיאו ויוליה הם קורבנות של האבות שלהם, של חברה צינית וצבועה, וגם של מוסר דתי נוצרי-פטריארכלי שממשטר ומדכא את הביטוי החופשי של אהבתם ואת התשוקה המינית הבריאה. אבל במובן עמוק, רומיאו ויוליה, כמו כל אחד מאתנו, הם קורבנות של עצמם ושל אידאלים מסוימים שהוטמעו כנראה עמוק בדמיונם מגיל צעיר מאוד. </strong></p>
                <p>לא היה להם סיכוי, אבל בכל זאת, לזמן קצר, הם אהבו אחת את השנייה "אהבת אמת", ואולי בשלב הזה אפשר באמת להסיר את המירכאות ולהגיד שזו פשוט הייתה אהבה צעירה אמיתית, וזו בדיוק כל הטרגדיה.</p>
        </div>
    </section>
    
   

    <a id="backToModdle" href="https://moodle.tau.ac.il/mod/hvp/view.php?id=567365">חזרה לשיעור ◄</a>
</body>

</html>